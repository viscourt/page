#### Terms of Use
#### ข้อตกลงการใช้บริการ

		ข้อตกลงการใช้บริการ (ข้อตกลง) เป็นข้อตกลงระหว่าง Rof Law (Rules of Law - Thai Law Reference System)
	รวมถึงผู้พัฒนา กับผู้ใช้บริการ (ผู้เยี่ยมชม สมาชิก สมาชิกพรีเมียม) 
	ถือเป็นข้อตกลงร่วมกันระหว่าง Rof Law และผู้ใช้บริการ ในบริการทั้งหมดของ Rof Law
		Rof Law คือ แอพพลิเคชั่นเพื่อการสืบค้น อ้างอิง และอ่านกฎหมาย รวมถึงการสืบค้น อ้างอิง และอ่านคำพิพากษา
	เพื่อความสะดวกแก่ผู้ใช้บริการทั้งผู้ประกอบวิชาชีพที่เกี่ยวข้อง นิสิตนักศึกษา รวมถึงผู้สนใจทั่วไป
	เมื่อ ท่าน ได้เข้าสู่ระบบของ Rof Law รวมถึงการสมัครสมาชิกไม่ว่าโดยวิธีการใดๆที่ Rof Law มีเพื่อให้บริการ
	รวมถึงการสมัครสมาชิกพรีเมียม ท่านยอมรับข้อตกลงในการใช้งานดังต่อไปนี้ ทุกข้อทั้งสิ้น

	##### ก. ข้อตกลงการบริการ

	1. Rof Law มิได้เป็นเจ้าของในเนื้อหาของตัวบทกฎหมาย หรือคำพิพากษา เนื่องจาก พระราชบัญญัติลิขสิทธิ์ พ.ศ. 2537 
		1. รัฐธรรมนูญและกฎหมาย
		2. ระเบียบ ข้อบังคับ ประกาศ คาสั่ง หรือหนังสือตอบโต้อื่นใดของหน่วยงานของรัฐ
		3. คำพิพากษา คาสั่ง คาวินิจฉัย และรายงานของทางราชการ
		4. คำแปลและการรวบรวมสิ่งต่างๆ ข้างต้น ที่กระทรวง ทบวง กรม หรือหน่วยงานอื่น
		ใดของรัฐหรือของท้องถิ่นจัดทำขึ้น ไม่ถือว่าเป็นงานอันมีลิขสิทธิ์
	2. Rof Law เป็นเจ้าของลิขสิทธิ์ในการเรียบเรียง การแสดงผล และขึ้นตอนการสืบค้นระบบฐานข้อมูล รวมถึงข้อมูลรูปภาพ เอกสาร ช้อความเข้ารหัส 
		และการออกแบบสิ่งต่างๆดังกล่าวมานั้นทุกอย่างภายในบริการของ Rof Law 
	3. Rof Law เป็นผู้ให้บริการอำนวยความสะดวกและเพิ่มประสิทธิภาพในการสืบค้นและอ้างอิงข้อมูลทางกฎหมาย 
		บนอุปกรณ์คอมพิวเตอร์ โดยอาศัยระบบสมาชิกทั้งทีมีค่าใช้จ่ายและไม่มีค่าใช้จ่าย
	4. Rof Law ไม่ใช่ผู้ให้บริการด้านคดีความ ไม่ใช่ตัวแทนของหน่วยงานใดๆของรัฐ ไม่ใช่ตัวแทนของเอกชนใด 
		ไม่ใช่ผู้ให้คำปรึกษาทางกฎหมาย และไม่ได้มีความเห็นใดๆ ในทางกฎหมาย ในทางคดีความ ในการตีความกฎหมาย

	##### ข. การสมัครสมาชิกและการชำระเงิน

	1. สมาชิกได้แก่ ผู้ที่เข้าสู่ระบบของ Rof Law ตามวิธีการที่ Rof Law จัดให้มีขึ้น
	2. สมาชิกมี 3 ประเภท ได้แก่
		2.1 ผู้เยี่ยมชม ได้แก่ ผู้เข้าสู่ระบบแบบไม่ระบุชื่อ
		2.2 สมาชิกทั่วไปได้แก่ ผู้เข้าสู่ระบบโดยบัญชีที่มีการยืนยัน รวมถึงที่อยู่ อีเมล์แอดเดรส (email address) บัญชีผู้ใช้ของกูเกิล (google account) บัญชีผู้ใช้ของแอปเปิล (apple account) รวมถึงการยืนยันการเข้าสู่ระบบด้วยข้อความ sms 
		2.3 สมาชิกพรีเมียม คือสมาชิกทั่วไปที่สมัครเป็น สมาชิกพรีเมียม และชำระค่าใช้งานระบบตามข้อเสนอของ Rof Law
	3. การชำระเงินสำหรับสมาชิกพรีเมียม สามารถชำระได้ผ่าน Apple ID หรือ Google Pay ผ่านทางระบบของ iOS หรือ Android แล้วแต่กรณี	
	4. การสมัครสมาชิกพรีเมียมย่อมมีผลเมื่อการชำระเงินสำเร็จเรียบร้อย ตามรอบของการให้บริการ
	5. การยกเลิกสถานะสมาชิกพรีเมียมสามารถทำได้ตลอดเวลาของสถานะสมาชิกพรีเมียม (ในระบบ iOS สามารถทำได้โดยการยกเลิกการรับสมัครของ Apple ID)  การยกเลิกสมาชิกพรีเมียมย่อมมีผลเมื่อถึงรอบการชำระเงินครั้งต่อไป โดยท่านจะยังได้รับบริการในสถานะสมาชิกพรีเมียมจนครบกำหนดระยะเวลาตามระยะเวลาที่สมัครในปัจจุบัน
	6. หนึ่งบัญชีผู้ใช้ของ Rof Law อนุญาติให้ใช้ต่อสมาชิกหนึ่งท่าน เราไม่อนุญาติให้ใช้ข้อมูลและบริการของระบบผ่านอุปกรณ์มากกว่า 1 เครื่องในเวลาเดียวกัน หากฝ่าฝืนเงื่อนไขที่กำหนด Rof Law ขอสงวนสิทธิในการให้ท่านเข้าสู่ระบบใหม่ หรือเมื่อเราได้พบการเชื่อมต่อที่ผิดปกติ การใช้งานที่ไม่ปกติ หรือการละเมิดลิขสิทธิ์โดยประการอื่น Rof Law อาจต้องพักการให้บริการบัญชีผู้ใช้ของท่านโดยมิพักต้องบอกกล่าวล่วงหน้าอีกแต่อย่างใดรวมถึงการพักการให้บริการของสมาชิกพรีเมียม
	7. Rof Law ไม่จำต้องคืนเงินค่าสมัครสมาชิกพรีเมียมไม่ว่าด้วยเหตุใด

	##### ค. ข้อจำกัดความรับผิดของ Rof Law

	1. Rof Law ไม่ต้องรับผิดในความเสียหายทุกรูปแบบอันเกิดมาจากการใช้งานระบบโดยไม่ได้รับอนุญาติ การละเมิดลิขสิทธิ์ในการใช้ละบบ และการใช้ระบบในทางที่ขัดต่อกฎหมาย
	2. ข้อมูลกฎหมายของ Rof Law ได้ถือเอาตัวบทกฎหมายที่เผยแพร่โดยหน่วยงานของรัฐ เป็นข้อมูลอ้างอิง แม้ว่า Rof Law จะได้อัพเดทข้อมูลเป็นระยะ และข้อมูลจะทันสมัยในขณะที่จัดทำ แต่ย่อมมีความเป็นไปได้ของการตกหล่นหรือผิดพลาดในการรวบรวมข้อมูล การปรับเปลี่ยน การแก้ไข เพิ่มเติม หรือยกเลิกกฎหมาย ผู้ใช้บริการจะถือเอาความเสียหาย ทั้งทางตรง ทางอ้อม อันเรื่องมาจากการใช้ข้อมูลจากบริการของ Rof Law เพื่อให้ ผู้พัฒนารับผิดสำหรับค่าเสียหายไม่ได้
	3. Rof Law ไม่ต้องรับผิดในความเสียหายอันเกิดมาจากการใช้งาน หรือไม่ได้ใช้งานระบบ ความล้มเหลวของระบบ ความล่าช้าของระบบ หรือความเสียหายอันเกิดมาจากความล่าช้าของสัญญาณหรือการประมวลผล การดาวน์โหลดข้อมูลล่าช้าหรือไม่สำเร็จ
	4. ผู้ใช้บริการ ย่อมต้องรับผลในการนำข้อมูลซึ่งอ้างอิงจาก Rof Law ไปใช้ ตามความคิดเห็นและความเข้าใจของผู้ใช้บริการเอง ไม่ว่าในทางใด
 	
	##### ง. การบังคับใช้กฎหมาย
	1. ข้อตกลงนี้มีผลใช้บังคับตามกฎหมายไทย 
	2. หากข้อตกลงข้อใดข้อหนึ่งยกเลิก หรือกลายเป็นโมฆะไปด้วยเหตุใดก็ตาม หาได้มีผลทำให้ข้อตกลงอื่นที่ไม่ได้เป็นโมฆะหรือเป็นอันยกเลิกไปด้วยเหตุนั้น ยกเลิกหรือเป็นโมฆะไปด้วย


#### Privacy Policies

#### นโยบายความเป็นส่วนตัว

	1. ในการสมัครสมาชิกกับ Rof Law (Rule of Laws Thai Law Reference System) เราจะเก็บข้อมูลดังต่อไปนี้
		1.1 session การล็อกอินเข้าสู่ระบบของผู้ใช้บริการ (รวมถึงการเข้าใช้บริการแบบผู้เยี่ยมชม)
		1.2 ในกรณีที่ผู้ใช้บริการ เข้าสู่ระบบด้วย Email, Google Account หรือ Apple ID เราจะเก็บข้อมูลเพียงชื่อ email ที่ลงทะเบียนเข้าสู่ระบบ 
			หรือ email ของ Google Account Apple ID เท่านั้น
	2. Rof Law ไม่เก็บ password ของผู้ใช้ไว้ในระบบ
	3. Rof Law ไม่เก็บข้อมูลบันทึก หรือรายการใดๆ ที่ผู้ใช้สร้างขึ้น 
		ภายในการใช้งานแอพพลิเคชั่น
	4. Rof Law เก็บจำนวนการเชื่อมต่อกับฐานข้อมูลและการเรียกใช้งานการสืบค้นจากฐานข้อมูลของผู้ใช้เพื่อการปรับปรุงคุณภาพในการให้บริการ
	5. Rof Law อาจใช้ Third-Party-Services ได้แก่ Google Analytics และ 
		Appstore Analytics เพื่อการส่งเสริมการขายและการปรับปรุงคุณภาพการให้บริการ ภายใต้เงื่อนไข คือ
	5.1 Google Analytics จะระบุ IP address ตามข้อตกลงและนโยบายการให้บริการของ 
		Google https://support.google.com/analytics/
	5.2 ไม่มีการเก็บข้อมูลลักษณะที่ระบุตัวตนของผู้ใช้

	
